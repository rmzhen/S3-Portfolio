# Samenwerkingscontract - Modus
Door ondertekening van dit contract verbinden de ondergetekenden
zich aan de, in dit contract, gestelde voorwaarden ten behoeve
van de samenwerking binnen het project en de kwaliteit van het
project gedurende de looptijd van het project.

## Projectdefinitie
Project naam:  Digital Menu Application
Product owner: Mediaan
Duur van project: 16 weken
Begeleidende docenten:
-   Thijs Naus
-   John Wijnen

## Rolverdeling
Scrum master: Bart Hagoort
Git master: Judah Lit
Product owner contactpersoon: Erik van de Laar
Notulist: Calvin Zhen 
Developers: Lukas Jansen, Teun Mos

## Huisregels

1. Deelnemers worden bij afwezigheid zonder geldige reden bij de eerste keer gewaarschuwd. Mocht dit een tweede keer voor komen dan zal dit gemeld worden bij de begeleidende docent en wordt hij of zij indien nodig uit het team gezet. Dit is van toepassing op alle bijeenkomsten. Je dient altijd iets te laten weten!

2. Op proftaak dagen zijn we om 9:00 uur aanwezig, hierbij heb je een buffer van 10 minuten.

3. Bij afwezigheid met een geldige reden dient de deelnemer dit z.s.m. te melden bij de teamleider. De teamleider bepaalt of dit een geldige reden is en communiceert dit terug naar het desbetreffende teamlid die afwezig is op dat moment.

4. Teamleden krijgen bij het niet nakomen van afspraken een berisping en zullen zich tevens moeten verantwoorden ten opzichte van het hele team. De regel is dat de niet nagekomen afspraak alsnog wordt nagekomen. Indien dit niet meer mogelijk is i.v.m. de planning, dan zal er een spoedbijeenkomst plaatsvinden. Hierin zal dan een gezamenlijk besluit worden genomen.

5. Wanneer onderlinge afspraken tot twee keer toe niet nagekomen worden door één van de deelnemers zal de groep in overleg met de teamlid en nog een teamlid passende maatregelen nemen. Dit kan eventueel ook leiden tot het ontslaan van een teamlid.

6. Alle teamleden verklaren bij ondertekening dat ieder minimaal het aantal aangegeven studie-uren aan dit project zal besteden. (14 uur per week)

7. Alle code wordt centraal verzameld op GitHub. Overige documenten staan centraal op de Google Drive. Alle betreffende code wordt behandeld volgens de opgestelde conventies.

8. Taken zullen eerlijk worden verdeeld, als een teamlid zich hierin benadeeld voelt of het gevoel heeft dat hij of zij de taak niet aankan, zal hij of zij dit moeten melden bij een ander teamlid en zal dit in de groep worden besproken.

9. De projectgroep zal een à twee keer bijeenkomen per proftaak dag in standup vorm. Deze bijeenkomsten zullen plaatsvinden op school, mits anders wordt afgesproken.

10. Besluiten worden gevormd door een stemronde. Hierbij beslist de meerderheid.

11. Als de samenwerking binnen het team niet goed verloopt, zal een extra bijeenkomst worden georganiseerd. Hierin zal over de situatie worden gesproken. Als de teamleden niet de afgesproken inzet tonen, zal de betreffende persoon/personen hierop aangesproken worden. Als deze persoon/personen geen gebruik maakt van deze feedback, zal er contact opgenomen worden met de projectbegeleider vanuit onze school.